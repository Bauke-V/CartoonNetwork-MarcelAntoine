IN HET PARLEMENT
Een reeks van interpellaties in de Kamer 
Allerhande in den Senaat

EEN TWEEDE INTERPELLATIE VAN DEN H. LEGROS
De h. LEGROS (rex), komt opnieuw aan het woord om den minister van Justitie te interpelleeren over de beleedigingen aan den Koning en over de aanvallen welke op zijn persoon gericht werden in het weekblad « L'Action Wallone » van 15 november. 
Spreker vraagt dat zonder verwijl een rechtsvervolging zou worden ingesteld. Werd er reeds iets in dien zin gedaan, vraagt hij den minister.
De h. TRUFFAUT (soc.) verklaart, in zijn hoedanigheid van hoofdredakteur van het blad, de verantwoordelijkheid op te nemen voor het gewraakte artikel. Nooit werd de Koning in Wallonië beleedigd, zegt de spreker tot de rexisten, wat het geval niet is waar gij met uw verbondenen, de nationalisten, komploteert. 
Spreker betoogt dat de schrijver van het artikel alleen heeft willen reageeren tegn een verkeerde interpretatie van de koninklijke rede over onze buitenlandsche politiek.
De h. HUBIN (soc.), houdt er aan te verklaren dat hij de teekening die het bedoelde artikel illustreerde walgelijk vindt. 
De h. FIEULLIEN (kath.) betreurt dat deh. Truffaut deze teekning niet heeft afgekeurd. De koning is de verdediger van ons grondgebied, de teekening is smadelijk voor zijn persoon. 
de h. VAN GLABBEKE (lib.) en TRUFFAUT krijgen het op dit ogenblik aan den stok en de voorzitter moet ingrijpen. 
De h. HUYSMANS, voorzitter, verklaart dat het Staatshoofd boven een teekening verheven is die getuigt van den slechten smaak van den teekenaar. Hij voegt eraan toe:
- Ik houd er aan te zeggen dat ik het jammer vind dat deze teekening verscheen. Daarmee, meen ik, kan het incident als gesloten worden gezien. 
De h. VANDERVELDE, minister van Volksgezondheid, verklaart uitdrukkelijk dat de rede van den Koning op verzoek van de minister werd gepubliceerd. 
Tot slot wordt den MINISTER VAN JUSTITIE gehoord, die uiteenzet, hoe, onmiddellijk na het verschijnen van de « Action Wallonne » hij een onderhoud had met den prokureur-generaal bij het beroepshof te Luik, en in welke omstandiheden werd besloten geen vervolgingen in te spannen. 
De vergadering wordt om zeven uur opgeheven.
